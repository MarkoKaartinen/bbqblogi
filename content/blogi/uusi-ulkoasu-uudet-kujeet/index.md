---
title: 'Uusi ulkoasu & uudet kujeet'
slug: 'uusi-ulkoasu-uudet-kujeet'
date: '2025-04-09T17:42:20+03:00'
author: Marko
cover:
  image: images/uusiteema.png
kategoriat:
  - Blogi
avainsanat:
  - Blogi
  - Foorumi
  - Ulkoasu
  - Uudistus
  - Teema
  - Hugo

---

Oli jo aikakin tehdä pientä uudistusta BBQ Blogille. Tällä kertaa se onkin iso uudistus ja koskee oikeastaan koko sivustoa ja sen ulkoasua.

Sen sanon heti alkuun, että sivustoa ja foorumia rakennetaan parhaillaan ja tulee vielä lähiaikoina muutoksia. Käydäänpäs koko uudistus läpi.

## Blogi

Blogi sai näkyvän uudistuksen, kun vaihdettiin koko blogi moottori. Entinen blogi toimi WordPressin päälle ja uusi on rakennettu Hugon päälle.

Hugo on staattinen sivugeneraattori, joka on kirjoitettu Go-kielellä. Se on erittäin nopea ja helppo käyttää. Hugon avulla sivustosta saatiin tosi nopea, kun käytännössä nämä on nyt staattiset sivut ja taustalla ei ole tietokantaa. Sisältö on Markdown muodossa ja se ei vaadikaan eri tietokantaa.

Sen lisäksi, että blogi ei käytä tietokantaa on se nyt myös avoimesti nähtävissä [GitHubissa](https://github.com/MarkoKaartinen/bbqblogi). GitHubin kautta myös tapahtuu blogin päivitys ja, kun tulee uusi artikkeli niin silloin GitHubin puolella alkaa toiminto, joka julkaisee sen sitten suoraan tänne.

Samalla blogia yksinkertaistettiin aika rankalla kädellä ja näin keskitytään sisältöön. Ulkoasua saadaan säädettyä vielä lisää, mutta ekaksi versioksi tää on jo mielestäin oikein hyvä. Samalla blogi sai myös tumman ja vaalean teeman! 

Tähän artikkeliin laitetaan vielä pari vinkkiä:

- [/avainsanat](/avainsanat) -sivu, joka listaa kaikki käytetyt avainsanat
- [/kategoriat](/kategoriat) -sivu, joka listaa kaikki käytetyt kategoriat

Koitetaan myös aktivoitua yleensäkin sisällöntuotannossa ja näin saada teille grillausaiheista sisältöä.

## Foorumi

Foorumikin meni uusiksi. Asensin sinne Discoursen ja Flarum saa nyt jäädä unholaan. Nyt nimittäin on niin, että kommentointi tulee tapahtumaan täysin foorumin kautta ja toivotaan, että foorumilla alkaa myös käydä pöhinä.

Foorumi on itseasiassa samalla myös pieni vastaisku Facebookkia vastaan ja siitä koitetaankin saada vastinetta Facebookin ryhmille. Varsinkin heille, jotka ei halua Facebookkia käyttää.

Foorumi on tosiaan vielä hieman työnalla, mutta rekisteröinti on auki ja se ei maksa yhtään mitään. Sinne on tosiaan ajatus luoda grillaamiseen liittyvää keskustelua ja jakaa tietoa siitä. On siellä toki muutakin keskustelua, mutta pääpaino on grillaamisessa.

## Loppusanat

Tämä oli itselle eka kerta, kun rakentelin Hugo pohjaista sivustoa. Projekti on ollut erittäin mielenkiintoinen ja opettavainen sillä tänne on tuotu kaikki artikkelit WordPress pohjaisesta blogista ja ne on saatu toimimaan täällä. Toki pientä käsityötäkin tähän vaati, jotta sain ne toimimaan niin, kuin halusin.

Kommentteja voi toivottavasti jättää tuohon alle ja sen pitäisi tapahtua tuon meidän foorumin kautta.

Palautetta otetaan aina vastaan!