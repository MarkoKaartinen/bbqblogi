---
author: Marko
kategoriat:
  - Sekalaiset
cover:
  image: images/grillivinkit-kuva-1.jpg
date: "2022-04-19T07:56:23+00:00"
avainsanat:
  - Grillaus
  - Prilli
  - Puhdistus
  - Vinkit
title: Vinkkejä grillin puhdistamiseen
slug: vinkkeja-grillin-puhdistamiseen
---
Keväällä moni ottaa grillin käyttöön talven jälkeen. Osa toki ei talvella käytä grilliä, mutta grillikausihan pitäisi loppua 31.12. ja alkaa taas 1.1. Itsellä tämä piti osittain paikkaansa vaikka talvella tuli tosi paljon vähemmän grillattua ja se jäi harmittamaan itseäkin tältä vuodelta. Ensi vuonna paremmin!

Tässä jutussa annankin vinkkejä ehkä enemmän yleiseen puhdistukseen ja kokoaikaiseen siistinä pitämiseen. Se on minusta fiksumpaa, kuin putsata grilli silloin tällöin isommin. Tämä jatkuvasti tehtävä "ylläpitopuhdistus" pitää grillin parempanakin pidempään.

Itsellä on tosiaan [pikkuinen kamado](/bono-minimon-ensikaryt/) ja [Weberin pallo](/weber-master-touch-gbs-e-5750-hiiligrilli-57-cm-yhden-kesan-jalkeen/). Palloa oli isommin käytetty uutena vuotena ja sen jälkeen ei ihmeämmin. Kamadoa taas on käytelty tässä hieman aktiivisemmin. Molempia on kuitenkin käytetty hieman tässä talven aikana ja puhdistettu aina käytön yhteydessä.

Jaan tässä nämä mun vinkit jollain tapaa ja nämä on siis mun omia ajatuksia. Kerro omasi tuonne foorumille tai kommentteihin!

## Ennen grillausta

Tyhjennän ennen grillausta vanhat tuhkat pois ja oikeastaan sen ihmeempää ei tarvitse. Jos pallon sytyttelen piippusytyttimellä niin ladon ensin pohjalle "tuoretta" hiiltä ja sitten vanhat perään. Samalla tupannut liian pienet tippumaan ritilästä alaosaan ja siitä tuhka-astiaan.

Sitten jos oikein innostun ja näen tarvetta niin tulee tuota pallogrillin alaosaa enemmänkin putsattua. Olen 3D-tulostanut muovisen scrapan jolla putsailen pallogrillin reunasta mahdolliset möhnät pois.

Samoin jos kamadon kanssa innostun niin otan sisäpuolen keramiikan ulos ja putsaan kaikki tuhkat pois.

## Grillauksen aikana

Harvemmin tulee tehtyä oikein mitään puhdistusta grillauksen aikana. Voi olla että ritilöitä hieman grilliharjalla, mutta ei sen kummempaa. Tietty hieman riippuu mitä tehdään, mutta pääosin grillauksen aikana ei tule muuta kuin harjattua.

## Grillauksen jälkeen

Kun on ruoka tehty niin vedän grillin ns. täysille ja putsaan ritilät ja saatanpa hieman polttaa muutenkin grilliä puhtaaksi. Itse tykkään putsata ritilät grillauksen jälkeen ihan grilliharjalla kun ne on lämpimät niin lähtee möhnä ja ne palaa sit pois hiilien päällä. Onpahan sitten kiva ensi kerralla, kun on puhtaat ritilät.

Sama homma kamadollakin, jos on tehty ns. slow and low grillausta niin annetaan vähän lämpöä ja ritilät puhtaaksi. Voi olla, että menee vielä silloin makkara grilliin vielä...

Kannattaa hankkia kunnollinen grilliharja. Itse olen päätynyt käyttämään Weberin kolmionmuotoista grilliharjaa. Teräksinen harjaosa putsaa hyvin ja näissä kannattaa minusta panostaa hieman siihen parempaan. Tästä harjasta ei ole jäänyt metallisia harjanosia grilliin.

## Muuta?

Jos tiedän, että olen edellisenä päivänä paistanut pallolla makkarat ja seuraavana päivänä ajattelin tehdä saman homman niin en välttämättä tee mitään muuta kuin grilli tulille. Olen kuitenkin edellisenä päivänä puhdistanut ritilät ja grilli on sytyttämistä vaille valmista käyttöön.

Mulla on nyt ollut tuo Weberin pallogrilli kuukautta vaille vuoden. Mitään moitetta en siitä ole vielä ainakaan keksinyt ja olen tuohon ollut tyytyväinen. Isompaa moitetta ei ole, mutta huomasin pienen aukon noissa "siivissä" joilla säädetään alalämpöä. Nämä ei mene ihan kiinni tuolla vivulla ja tästä laitoinkin jo Weberille viestiä. Katsellaan mitä vastaavat.

Niin kamadossa, kuin pallogrillissä kunnon lämpö tekee tehtävänsä. Se polttaa moskaa pois ja pyrolyysiä käytetään jopa uusissa uuneissakin puhdistukseen. Sama periaate toimii grilleissäkin. Pökköä pesään.

**Onko sulla parempia vinkkejä tai omia vinkkejä ylipäätään? Pistä kommenttia tänne tai foorumille!**
