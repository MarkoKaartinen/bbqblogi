---
author: Marko
kategoriat:
  - Reseptit
cover:
  image: images/tehdaan-burgereita-kuva-1.jpg
date: "2022-05-05T08:04:27+00:00"
avainsanat:
  - BBQ
  - Burgeri
  - Grillaus
  - Grilli
  - Hampurilainen
  - Hampurilaiset
  - Resepti
title: Tehdään burgereita
slug: tehdaan-burgereita
---
Hampurilainen, burgeri, burger, bursa ja niin edelleen. Rakkaalla lapsella on monta nimeä ja muotoa. Nyt ajattelin jakaa omia ihan perusburgereiden tekovinkkejä. Nyt ei siis liiemmin kikkailla vaan tehdään sitä niin sanottua perusburgeria.

## Sämpylä

Aloitetaan sämpylällä. Kaupasta saa monenlaista burgerisämpylää ja voitpa sen burgerin tehdä esim. reissumiehen väliin tai melkeinpä mihin vain. Onpa tainnut joskus paistopisteeltäkin saada ihan burgerisämpylöitä.

Nyt tällä kertaa ajattelin tehdä itse ekan kerran sämpylät ja löysinkin siihen sopivan ohjeen [Megguan facebookista](https://www.facebook.com/meggua.fi). Kannattaa joskus kokeilla tehdä itse sillä näistä tuli kyllä hyviä!

![](images/tehdaan-burgereita-kuva-2.jpg)

## Pihvi

Burgerin pihvinähän voi käyttää melkeinpä mitä vain. Kannattaa kuitenkin valita 20 prosenttista jauhelihaa ja itse suosin nautaa tässä sillä sen voi sitten jättää mediumiksi. Itse olen tykästynyt käyttämään [Street food burgerjauheliha](https://snellman.fi/fi/tuotteet/kunnon-jauheliha/street-food-burgerjauheliha/) pötköä sillä siitä saa näppärästi leikattua halutun painoisia pihvejä. Itse käytin pääosin noin 160 grammaisia pihvejä.

Jos tehdään kasvista niin sitten esim. portobello sieni on hyvä valinta tai ihan kaupan hyllystä löytyvät valmispihvit.

## Täytteet

Nämäkin voi olla mitä vaan. Tykkään mennä aika perinteisellä eli juusto, tomaatti, salaatti, suolakurkku ja soosit. Aika usein menee ihan ketsuppi ja joku majoneesi mitä jääkaapista löytyy linjalla.

Perinteiset mummonkurkut ja pikkelöidyt punasipulit on myös hyviä täytteitä tuonne väliin.

## Tehdään burgeri

No niin läpinät sikseen ja aletaan burgerin tekoon. Itse tykkään valmistella kaikki valmiiksi eli grilliin menevät asiat erikseen ja sitten täytteet ja lisukkeet valmiiksi. Sitten kun nämä on tehty niin voikin alkaa vaan grillaamaan ja pääsee ns. valmiiseen pöytään.

Pihvin muotoilu on helppoa sillä otat sopivan palan jauhelihaa ja painelet sen littanaksi. Tee siitä isompi, kuin sämpylä sillä pihvi kutistuu grillissä. Itse vielä tykkään tehdä noi leivinpaperin päälle niin on helppo tuosta vaan nappasta grilliin ja paperi pois. Näin näitä voi myös pinota päällekkäin näppärästi.

{{< galleria >}}
![](images/tehdaan-burgereita-kuva-3.jpg)
![](images/tehdaan-burgereita-kuva-4.jpg)
![](images/tehdaan-burgereita-kuva-5.jpg)
{{< /galleria >}}

Mä tykkään grillata ensin sämpylöihin pienen pinnan eli hieman paahtaa näitä. Sitten olen siirtänyt ne sivuun epäsuoralle, jotta pysyy lämpimänä. Tässä on näytettä Weberin pallosta ja pikku kamadosta.

{{< galleria >}}
![](images/tehdaan-burgereita-kuva-6.jpg)
![](images/tehdaan-burgereita-kuva-7.jpg)
![](images/tehdaan-burgereita-kuva-8.jpg)
{{< /galleria >}}

Sitten kun sämpylät on saanut hieman väriä niin pistän pihviin maustetta ennen kuin menee grilliin ja länttäsen sen sinne grilliin maustepuoli alaspäin ja pistän samantien toiselle puolen myös maustetta. Olen käyttänyt ihan itse tekemää spg mausteseosta (salt, pepper, garlic) tai sitten jotain mieluisaa rubia.

{{< galleria cols="2" >}}
![](images/tehdaan-burgereita-kuva-9.jpg)
![](images/tehdaan-burgereita-kuva-10.jpg)
{{< /galleria >}}

Sit vaan annetaan pihvin paistua siinä kunnes alkaa olla homma valmis kääntöä varten. Käännön jälkeen pistän vielä sitten juustot päälle sulamaan. Ja burgeri alkaa olla hyvässä kuosissa kun juusto on sulanut.

{{< galleria >}}
![](images/tehdaan-burgereita-kuva-11.jpg)
![](images/tehdaan-burgereita-kuva-12.jpg)
![](images/tehdaan-burgereita-kuva-13.jpg)
{{< /galleria >}}

Itse menen aika mutulla tässä ja harvemmin mittailen ja tutkin lämpöjä. Varsinkin, kun kyseessä on täysin nautapohjainen jauheliha niin se saa jäädäkin mediumiksi. Jos olisi sikanautaa tai kanaa niin pitäisi melkein kypsäksi vetää ja käyttäisin silloin lämpömittaria, jolla kokeilisin lämmöt.

## Syömään!

Burgerit grillattu ja pistetään kasaan. Järjestys on oikeastaan jokaisella miten tykkää. Itse olen tykännyt pistää kanteen ja pohjaan soosit ja sitten kaikki muu siihen väliin. Tyyli on tässäkin lajissa vapaa ja tee miten itse tykkäät.

Mun alla olevissa burgereissä järjestys on jota kuinkin alhaalta ylös ollut seuraava: pohja, ketsuppi, pihvi juustolla, salaatti, tomaatti, suolakurkku, majoneesi, kansi. Voi olla hieman variaatiota noissa, mutta about noin.

{{< galleria >}}
![](images/tehdaan-burgereita-kuva-14.jpg)
![](images/tehdaan-burgereita-kuva-15.jpg)
![](images/tehdaan-burgereita-kuva-16.jpg)
{{< /galleria >}}

Lisukkeeksi käy hyvin salaatit, potut tai mitä ikinä haluatkaan. Tässäkin on tyyli vapaa.

Laitahan oma burgerikuva tulemaan ja tägää vaikka instassa [@bbqblogi](https://instagram.com/bbqblogi)
